"Aktiv karriärstart – Ansökningsbrev\nNew Attempt\nDue 14 Feb by 19:00 Points 1 Submitting a file upload File types pdf\nOm uppgiften\n\nOBS! Gör klart/lämna in självinventeringen först innan du lämnar in ditt brev och CV - självinventeringen ska ligga till grund för brev och CV! I Självinventeringen finns också uppgifter där ni ska kamratgranska varandras brev och CV.\n\nDu ska också ha läst igenom alla instruktioner för uppgiften. Genom att lämna in uppgiften intygar du också att du läst dem.\n\nFör den här inlämningen skall du skriva ett ansökningsbrev och CV (CV:t lämnar du in i en annan inlämning) riktat mot en tjänst som kräver att man läst minst två år på en utbildning liknande det program du läser på KTH.\n\nSteg ett är att du hittar en annons på webben för en sådan tjänst som ligger inom områdetför din utbildning som du skulle kunna tänka dig att söka. Skriv sedan ett ansökningsbrev och CV utformat för att söka tjänsten. Utgå från vad du gjort i din självinventering och de tips för hur du utformar brevet du hittar i övningshäftet. \n\nI den här inlämningen lämnar du in\n\nditt ansökningsbrev\nen URL till annonsen och en kopia av annonsen (för säkerhets skull om den hinner tas bort innan ditt ansökningsbrev granskas)\n \nAtt tänka på (för godkänt):\n\nDet svåraste i den här uppgiften och i ditt CV brukar vara att tänka på att skriva för mottagaren - vad är mottagaren intresserad av att få reda på och vad kan man förutsätta att mottagaren vet (t.e.x. vet motagaren kanske inte allt om det du vet).\n\nBörja brevet med att presentera dig och tala om vilken tjänst du söker (företag har ofta flera tjänster öppna samtidigt)\nVisa tydligt i brevet varför du är intresserad av just den här tjänsten och det här företaget. (du behöver antagligen ta reda på en del om företaget för att kunna visa det här i ditt brev - och fundera på det som nämns i artikeln från BBC i självinventeringsuppgiften när du utformar brevet)\nVisa tydligt varför just du är kvalificerad för tjänsten (vilken utbildning/erfarenhet har du, vad kan du bidra med)\nHåll brevet lagom kort - dvs c:a en halv A4 sida men absolut inte mer än en A4 sida\nHåll dig till sådant som är relevant för tjänsten i brevet - men låt din person skina igenom så man får en liten inblick i vem du är som person\nDet du skriver i brevet bör du, med få undantag, kunna styrka\nFundera på hur du uttrycker dina styrkor utan att det uppfattas som överdrivet eller skrytsamt (vi är väl alla drivna, professionella, ansvarstagande super-utvecklare!?)\nSvagheter behöver du inte lyfta fram - om de inte är uppenbara och skulle inverka på hur du klarar att utföra tjänsten\nSe till att brevet är korrekt adresserat till den som ska ta emot det\nSe till att dina kontaktuppgifter finns på brevet\nLägg dina kontaktuppgifter högst upp till höger i brevhuvudet - det underlättar att hitta din ansökan om man söker efter den i en hög med brev\nAdressera brevet och lägg information om vilken tjänst du söker (företag har ofta mer en en tjänst utannonserad samtidigt) till vänster innan texten i ditt brev startar\nUnderteckna brevet och datera det med : ort, datum\nUndvik floskler, modeord och överdrifter!\nSe till att brevet är välformulerat, korrekt och rättstavat.\nFormattera brevet prydligt\nBaslayout för brev: Basic layout for letter.pdf \n\n "